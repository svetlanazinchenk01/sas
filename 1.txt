Копирайт изображения
UNIAN
Захисні маски не убезпечать вас від коронавірусу, але можуть убезпечити інших - заявив заступник міністра охорони здоров'я, головний державний санітарний лікар Віктор Ляшко.
Він наголосив на відсутності розбіжності в тому, що раніше у МОЗ пояснювали, що маски не захистять від хвороби, і тим, що під час карантину носіння масок стало обов'язковим у певних місцях, наприклад, у громадському транспорті.
Маска від коронавірусу: кому найбільше потрібна?
"Хірургічна маска не захищає нас від можливого інфікування хворобами, що передаються повітряним шляхом. В той же час, коли вводиться карантин на території усієї держави, ми з вами усі стаємо потенційно інфікованими", - пояснив Віктор Ляшко на брифінгу 22 березня.
"Тому коли зараз вас просять одягати маску при вході до громадського транспорту, громадських будівель, це свідчить про одне: ми цим не захищаємо вас, а захищаємо від вас людей, які знаходяться у приміщенні", - заявив представник МОЗ.
Ібупрофен і Covid-19: міфи та правда про ліки
Коронавірус: які вакцини і тести випробовують в різних країнах
Народні методи проти коронавірусу - чи працюють вони?
Чи захищають медичні маски від вірусу?
Носіння масок усіма українцями, твердить головний санітарний лікар України, повинно захистити тих, хто забезпечує медичну допомогу, охорону порядку, робту транспорту, магазинів та аптек:
"Одягаючи маску, ми зменшуємо вірогідність інфікування людей, які працюють у державних структурах, і які зобов'язані виходити на роботу, щоб забезпечити життєдіяльність нашої країни, щоб ми, крім епідемі, не "просіли" в економічному відношенні, а також мали можливість перебувати вдома, маючи світло, газ, воду, і продукти харчування".
Хочете отримувати найважливіші новини в месенджер? Підписуйтеся на наш Telegram або Viber!
